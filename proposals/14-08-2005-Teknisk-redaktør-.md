---
layout: default
title: "Etablering af faggruppe for tværgående teknisk dokumentation"
author: "Jan Maack Kjerbye"
date: 2025-08-14
tags: [jekyll, dokumentation, open source, samarbejde, faggruppe]
status: "Udkast"
parent: Proposals
---

# Anbefaling af strategisk indsats
## _Etablering af faggruppe for tværgående teknisk dokumentation_

*Denne indstilling fremsættes som led indsats for at styrke talentudvikling om samarbejde og metoder samt professionalisering og effektivitet i OS² fællesskabet.*

Udkast
{: .label .label-yellow }


## Baggrund

I vores nuværende open source-samarbejde omkring dokumentationssites oplever vi, at mange bidragsydere arbejder isoleret. Det fører ofte til, at løsninger genopfindes, og ressourcer bruges ineffektivt. Dette hæmmer både effektiviteten og kvaliteten af vores dokumentation.

## Formål

Enterprise Arkitekten i OS² foreslår at etablere en ny tværgående faggruppe bestående af tekniske redaktører i OS² fællesskabet med ansvar for at:

- Fremme **vidensdeling** og **fælles læring** omkring vores dokumentationsskabelon og dokumentationspraksis.
- Understøtte **effektivisering** af arbejdsgange og genbrug af løsninger.
- Bidrage til **professionalisering** af dokumentationsarbejdet.
- Skabe rum for **talentudvikling** og opbygning af kompetencer blandt bidragsydere.
- **Udbygge og vedligeholde** vores dokumentations skabelon


## Organisering

Gruppen foreslås organiseret som et åbent fællesskab med:

- Regelmæssige fysiske sparringssessioner 
- Deling af best practices, templates og værktøjer.
- Mulighed for mentorordninger og peer review af dokumentation.
- Formaliseret adgang til teknisk og strategisk støtte fra Enterprise Arkitekten 


### Facilitering

Der anbefales et **begrænset frikøb af timer** til en koordinerende rolle, der varetager:

- **Tværgående planlægning og kalenderstyring** af møder og hackathons.
- **Kommunikation og påmindelser** til deltagere.
- **Dokumentation og ekstern synliggørelse** af aktiviteter.
- **Facilitering og rammesætning** af fælles sessions.

## Risici i indsatsen

Erfaringer viser, at lignende initiativer ofte mister momentum uden aktiv koordinering.

Det vurderes derfor at den tværgående værdi, gruppen kan skabe, ikke alene afhænger af relevansen af det faglige indhold, men af tilstedeværelsen at en aktiv, effektiv styring og rammesætning af arbejdet.

Uden stærk facilitering, risikerer gruppen at udvandes over tid og ikke kunne levere resultater, der står mål med investeringen. Faciliteringen er således garant for, at potentialet realiseres og at indsatsen skaber varig værdi på tværs af projekter.

## Forventet effekt

- Mindre spildtid og eliminering af dobbeltarbejde.
- Talentudvikling der leverer højere kvalitet og konsistens i de deltagende projekters dokumentation.
- Øget motivation, engagement og professionalisme blandt bidragsydere.
- Forbedret, hurtigere onboarding af nye projekter.

